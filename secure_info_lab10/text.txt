Майже всі сучасні комп’ютери використовують так звану архітектуру Джона фон Неймана, яка була запропонована ним п’ятдесят років тому з метою створення автоматичного швидкого програмованого калькулятора. Цей факт доводить геніальність Неймана, котрий, по-перше, запропонував варіант архітектури, який дуже складно спростити, але теоретично легко ускладнити, а по-друге, так чи інакше на півсторіччя передбачив головний шлях революційного розвитку технології апаратних засобів.
Від першого нойманівського комп’ютера, що був створений Морісом Уілксом в Англії виникла проблема програмування цієї машини. По-перше, програмування перетворилося на суто людську, а не машинну роботу; по-друге, за п’ятдесят років не було знайдено ефективних методів верифікації (перевірки коректності) нойманівських програм. Якщо перший недолік, наприклад, катастрофічно збільшує кількість програмістів, більш точно кодувальників, на Земній кулі, а природне обмеження на цю кількість не те що існує, а вже вичерпується, то інший недолік, пов'язаний з неможливістю верифікації, є в прямому розумінні руйнівним.